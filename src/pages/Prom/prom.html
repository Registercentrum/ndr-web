
<div class="container">
    <div class="row">
        <div class="col-md-12">
            <h1 class="Page-title">Patientrapporterat utfallsmått (PROM)
                     </h1>
        </div>
    </div>

    <div class="row">
        <div class="col-md-8">
            <div class="Panel">

                <h3>Hur mår du? Får du det stöd du behöver?</h3>

                <p class="lead">Det här är grundläggande frågor som är viktiga i mötet med diabetesvården. Det är också viktiga frågor att ta med i beräkningen när behandling och hjälpmedel utvärderas för hela den svenska diabetesvården. Du och alla som har diabetes bär på mycket viktig information och kunskap som bara ni kan berätta om.</p>
                <p>Nationella Diabetesregistret (NDR) är ett kvalitetsregister med syfte att förbättra diabetesvården i Sverige. NDR har sedan starten 1996 blivit en naturlig del av diabetesvården och ett viktigt verktyg för förbättringsarbete och forskning. Tack vare NDR har vi idag en bra bild av den medicinska behandlingen och dess resultat. Vad vi inte har haft med tidigare i registret, är hur du med diabetes mår, hur du upplever att vardagen fungerar eller om du får det stöd du behöver. Vi tycker att detta är en mycket viktig aspekt som saknas i NDR idag och därför har vi tagit fram en enkät för att belysa dessa frågor. Vi testar den just nu på ett flertal diabetesmottagningar i landet. Kanske är du en av dem som har svarat på vår webbenkät ”Enkät till dig som har diabetes”.</p>
                <img style="margin:30px 30px;" src="images/prom.png" alt=""/>
               
                <p>För att ta reda på vad som är viktigt att ha med i enkäten intervjuade vi personer som har diabetes. För att kunna göra en enkät som passar för de allra flesta ville vi genom intervjuerna få flera olika perspektiv och därför har vi intervjuat både män och kvinnor i olika åldrar och med olika utbildning och sysselsättningar. Eftersom NDR är ett register för vuxna så vände vi oss till personer över 18 år. Ungefär hälften hade diabetes typ 1 och den andra hälften diabetes typ 2. Det var också en blandning av olika behandlingsformer och hur länge de hade haft diabetes.</p>
                <p>När vi har arbetat med enkäten har vi frågat flera olika personer om råd, däribland personer med diabetes. Dessutom har Svenska diabetesförbundet och Storstockholms diabetesförening, läkare och sjuksköterskor som jobbar i diabetesvården och personer som jobbar med enkäter på olika sätt varit med.</p>
				<p>Enkäten har totalt 33 frågor och indelad i två delar. Den första delen handlar om hur du mår och hur du har det. I den delen finns frågor som till exempel: ”Hur har du mått rent allmänt de senaste fyra veckorna?”, ”Oroar du dig för att få för lågt blodsocker?” och ”Hur fungerar det för dig att ta hand om din diabetes i vardagen?” Den andra delen handlar om hur diabetesvården stödjer dig att ta hand om din diabetes. Exempel på frågor i den andra delen är: ”Får du komma till sjuksköterska för din diabetes så ofta som du tycker att du behöver?”, ”Får du prata om det som är viktigt för dig vid besöken för din diabetes?” och ”Hur nöjd är du med de hjälpmedel du har för att mäta ditt sockervärde?”</p>
                <p>Vår förhoppning är att enkäten blir en lika naturlig del diabetesvården som den medicinska delen av NDR är idag. Hur man mår och får det att fungera med sin diabetes är viktigt att ta hänsyn till när man tillsammans med sin läkare eller sjuksköterska pratar om hur det går. NDR kommer också att kunna belysa dessa aspekter när diabetesvården utvärderas för hela Sverige. Det är ingen tvekan om saken, du och andra som har diabetes är en viktig resurs för den fortsatta utvecklingen av diabetesvården. När enkäten är helt klar kommer alla diabetesmottagningar ha möjlighet att be sina patienter att besvara enkäten. Du kommer då att kunna besvara enkäten på din dator, läsplatta eller telefon.</p>

            </div>
        </div>


        <div class="col-md-4">
            <div class="Panel  Panel--blue">
                <h4 class="Panel-title">Har du frågor?</h4>
                Om du har några frågor om enkäten eller registreringen av dina uppgifter
                i NDR så är du välkommen att kontakta Ebba Linder på telefon: 0722-50 61 44,
                epost: ebba.linder@registercentrum.se

            </div>
        </div>

    </div>

</div>